



 Scuola, via libera del Senato alla riforma

 L'assemblea di Palazzo madama ha approvato il disegno di legge contenente la delega per
 il riordino dei cicli scolastici. Contrari Ulivo e Rifondazione comunista. 


 ROMA - La riforma della scuola disegnata dal ministro Moratti ha ottenuto
 l'approvazione del Senato. Con 124 voti a favore, 90 no e 3 astensioni
 l'assemblea di palazzo Madama ha approvato il disegno di legge contenente
 la delega per il riordino dei cicli scolastici. A favore hanno votato i gruppi della
 maggioranza, contro l'Ulivo e Rifondazione comunista.

 Soddisfazione e stata espressa immediatamente dopo il voto dal ministro
 dell'Istruzione. "Voglio ringraziare la maggioranza - ha detto la Moratti - per
 aver sostenuto una legge di svolta, che ha come finalita quella di porre lo
 studente al centro della politica educativa. E' una legge che pone al centro del
 sistema dell'istruzione anche le famiglie. Il governo e impegnato a ricercare
 con tutte le forze politiche le migliori soluzioni per il soddisfacimento delle
 esigenze dei giovani".

 Il ministro spiega poi che l'obiettivo e una scuola che "personalizzi di piu il
 percorso formativo dando piu opportunita a tutti i ragazzi, dando la possibilita
 alle famiglie di scegliere il percorso educativo e innalzando dagli attuali nove
 anni ai dodici anni il tempo di studio o di formazione professionale e quindi
 elevando le qualita dei docenti attraverso una loro migliore qualificazione". In
 sostanza, prosegue Moratti, la finalita e stata quella di una "scuola di qualita
 che possa consentire ai giovani la piena realizzazione personale". 

 L'assemblea e stata lodata anche dal presidente, Marcello Pera  "per aver
 partecipato ad un confronto - quello sulla riforma della scuola - dai contenuti
 alti e molto qualificato".Alla discussione ha preso parte anche Giuliano
 Amato, che ha annunciato e motivato il no dell'Ulivo alla riforma. "Non sono
 un tecnico - ha detto Amato - ma sono stato e sono ancora un insegnante,
 questo e il mestiere che mi ha dato le maggiori soddisfazioni". Amato ha
 spiegato che la contrarieta dell'Ulivo alla riforma riguarda soprattutto la scelta
 precoce tra studi "tradizionali" e formazione professionale. 
 
 


Fiat, operai di Carini occupano il porto di Termini

Terminato alle 12 il blocco dell'autostrada A-29 Palermo-Trapani. Bloccata la ferrovia.
Oggi il rischio di assedio alle banche di Termini Imerese.


MARTEDI' GIROTONDO A TERMINI CON NANNI MORETTI 

CARINI (PALERMO) -  La protesta degli operai della Fiat va avanti. Dopo
Palermo, scendono in campo anche le tute blu di Carini. Stamane circa
160 lavoratori dell' indotto Fiat di Carini hanno bloccato l' autostrada A-29
Palermo -Trapani fino alle 12. 

L'autostrada e stata interrotta nei due sensi allo svincolo di Carini, circa 15
chilometri prima dell'aeroporto, per quasi quattro ore dai lavoratori e la
Polstrada ha dirottato il traffico sulla statale, dove si erano formate code di
aluni chilometri. Cessato il presidio, gli operai si sono spostati a manifestare
davanti al Comune di Carini

A Termini continua il presidio del porto. Circa duecento operai della Fiat e
delle aziende dell'indotto hanno bloccato gli accessi al porto di Termini
Imerese e la linea ferrata tra le stazioni di Fiumetorto e Termini Imerese. La
ferrovia e bloccata da circa sessanta operai.

La situazione in Sicilia non migliora. Le tute blu, inoltre, hanno annunciato per
oggi una nuova iniziativa a Termini. Obiettivo: occupare le banche. Dopo le
manifestazioni di ieri, che hanno bloccato l'aeroporto di Punta Raisi, gli
operai non smettono di protestare contro la cassa integrazione a zero ore e la
chiusura dello stabilimento a partire dal 2 dicembre. Sul fronte
politico-sindacale, intanto Cgil Cisl e Uil hanno ritrovato l'unita, ribadita dai
segretari confederali Epifani e Pezzotta: il sindacato "e unito" e ha "gli stessi
obiettivi".

Le tre confederazioni hanno chiesto, con una lettera, al presidente del
Consiglio di convocare urgentemente le parti per rivedere il piano
dell'azienda. "Un incontro e possibile" ha risposto Berlusconi, mentre il
governo sta raccogliendo informazioni dagli ambienti imprenditoriali su
"iniziative interne al settore auto". E il 27 novembre a Bruxelles si decidera se
attuare l'idea di una protesta europea per il 13 dicembre.
Insomma, la rabbia degli operai ha di nuovo svegliato l'isola.


Immigrati, ministri riuniti e no global in corteo

Il castello Carlo V a Lecce ospita una conferenza dei ministri degli Interni europei sul tema
dell'immigrazione clandestina, mentre tremila disobbedienti sfilano per le vie della citta. 


LECCE - Il castello Carlo V, isolato e protetto dalle forze dell'ordine, fa da
cornice alla riunione dei ministri degli interni dei paesi aderenti all'iniziativa
adriatico-ionica (iai), che discutono d'immigrazione clandestina. Fuori, tra
saracinesche abbassate e traffico in tilt, almeno un migliaio di no global
"disobbedienti" manifestano per le vie della citta, scandendo slogan contro la
politica del governo in materia di immigrazione.

Agli slogans contro Bossi e Fini si alternano rievocazioni della recente
manifestazione di Firenze e richiami anche alle manifestazioni di Genova e di
Barcellona.

"Su questa terra nessuno e straniero" recita lo striscione in testa al corteo,
che percorrera le strade intorno al castello in una sorta di assedio di protesta.
Per motivi di sicurezza, infatti, tutta l'area attorno al castello Carlo V dove si
svolge il vertice e stata chiusa e ai manifestanti non e stato dato il permesso
di raggiungerla. Mentre una parte piu ampia della citta e stata interdetta alla
circolazione per le manifestazioni e il corteo del Social forum.

Un corteo pacifico, disturbato fino a questo momento, solo da un lancio di
uova e frutta contro la polizia da parte di un piccolo gruppo di manifestanti che
hanno poi tentato di forzare uno sbarramento per dirigere verso il castello
Carlo V. Il gruppo che sventola bandiere nere e che, secondo un componente
del Social Forum, e costituito da anarchici, e stato prontamente circondato e
isolato dal servizio d' ordine dello stesso Social Forum. 

Al vertice, intanto, partecipa anche il ministro degli Interni Pisanu. "In
democrazia protestare e lecito, l'importante e che si manifesti in maniera
pacifica", ha detto il ministro, giunto al castello a piedi, per "godere della
bellezza della citta". 

"La legge Bossi-Fini e una legge criminale. Dobbiamo trovare strategie per
disobbedire a questa legge: aiutare gli immigrati a nascondersi, a evadere
dai centri di detenzione, a passare le frontiere", ha detto Francesco Caruso,
leader dei Disobbedienti napoletani che partecipa al corteo. "Dal punto di
vista di Dio - gli fa eco Don Vitaliano - il mondo e senza frontiere. Anche noi
dovremmo mettere in campo la nostra solidarieta e non il nostro egoismo".

E per il pomeriggio i No global hanno organizzato un controvertice sempre sul
tema dell'immigrazione. 
